<TITLE>Smelter</TITLE>
<H1 align=center>Smelter</H1>
<H2 align=center>Siemens Menu/Eeprom/Langpack/picTurEs/Ringtones explorer</H2>
<H2 align=center>Дослідник меню, EEPROM'ів, мовних пакетів, зображень і мелодій</H2>
<p align=right><a href="Smelter_en.htm">English version here</a></p>

<p align=justify>Ця програма призначена для дослідження фулфлешу (ФФ) телефону. Вона витягує з ФФ інформацію про EEPROM'и, мовний пакет (langpack), меню, зображення, мелодії, файли та ін., після чого показує їх у зручному вигляді. Програма заточена під 55-у серію, але повинна нормально працювати і з ФФ інших телефонів. Перш за все вона призначена для тих, хто любить копатися у флеші, проте може бути корисна і для недосвідчених користувачів. Зупинімося докладніше на пунктах меню програми.

<H2 align=center>Інформація</H2>
<p align=justify>У цьому текстовому полі відображається будь-яка інформація, яку системі вдалося витягнути з ФФ. Під час роботи з програмою вся нововиявлена інформація додається у це поле.

<H2 align=center>Списки</H2>
<p align=justify>У цьому меню відображаються усі списки, які здатна побудувати програма. Списки, що знаходяться у першій групі, не вимагають жодної додаткової інформації (лише ФФ) і називаються «головними». Відкрити їх усі відразу можна за допомогою пункту «Відкрити головні списки». Створення решти списків вимагає введення додаткової інформації. Списки, які вже відкриті для даного ФФ, виділяються галочкою і залипанням відповідної кнопки на панелі інструментів. При натисненні правої кнопки миші з'являється контекстне меню. Якщо при цьому утримувати Shift, то з'явиться неконтекстне меню «Список».

<H2 align=center>Список «EEPROM»</H2>
<p align=justify>Хай їм грець, тим EEPROM'ам! З них усе й почалося (SiemPROM). У цьому списку відображаються такі стовпчики: номер блоку, опис, адреса EIT-таблиці, версія, зміщення блоку у ФФ, розмір, ознака наявності додаткової інформації (*) і ознака видалення блоку (-). Додаткова інформація доступна для таких блоків EEPROM:
<UL>
<LI>5079 – 5079 – Користувацький словник Т9 
<LI>5076 – Привітання 
<LI>5124 – Групи 
<LI>5098-5104 – WAP-закладки
<LI>5170-5179 – Примітки 
<LI>5166 – Будильник 
<LI>280 – Інженерне меню (лише для x55) 
<LI>5206 – Список SMS. Цього блоку немає на S55, M55
<LI>71 – Профайл заводських налаштувань
<LI>5209 – Користувацькі вирази 
<LI>5168 – Моя BT-ідентифікація
<LI>5262 – Відомі BT-пристрої
<LI>5136 – Таймаут Java-з'єднання (S55, M55, SL55) 
<LI>5237-5241 – Таймаут Java-з'єднання (C55)
<LI>5274 – Поточна колірна схема 
<LI>5275-5278 – Колірні схеми 1–4
<LI>67 – Параметри акумулятора
</UL>
Зупинімося докладніше на деяких блоках:
<p align=justify><B>71-й блок.</B> Принцип роботи з 71-м блоком – такий же, як у Siemens Service Profiler. Розшифровка біт береться з секції «71» ini-файлу, яка повністю дублює ini-файл від SSP.<BR>
<p align=justify><B>Таймаут Java-з'єднання.</B> Якщо Ви використовуєте Java-GPRS мідлети (наприклад, uMessenger, Jimm, Bombus, Opera Mini), то якщо не користуватися телефоном (не натискати кнопки протягом певного часу) – відбувається таймаут і від'єднання від GPRS. Для збільшення таймауту і призначений цей пункт. Просто застосуйте за допомогою V_Klay ту латку, яку Вам запропонує програма. Працює на C55, S55, M55, SL55.
<p align=justify>Ці та багато інших функцій (як і в багатьох інших списках) доступні після натиснення правої кнопки миші. Блоки можна завантажувати/вивантажувати на диск як поодинці, так і всі разом. При роботі з диском звернення завжди відбувається до підтеки \EEPROM тієї теки, де лежить ФФ. Галочка «Показувати видалені» впливає на те, чи відображуватимуться у списку видалені блоки. Корисний для пошуку своїх старих блоків, повернення до яких у деяких випадках може допомогти, якщо телефон почав глючити. Пункти спливаючого меню, які призводять до зміни вікон «Інформація» і «Латка», виділені тиком.
<p align=justify>У підменю «Резервна копія» можна зберегти map-файл, log-файл і параметри акумулятора. Тут же можна подивитися IMEI. Користуватися отриманими файлами потрібно дуже обережно, оскільки ці файли істотно впливають на нормальну роботу телефону.

<H2 align=center>Список «Мовний пакет»</H2>
<p align=justify>Тут усе просто: мовний пакет – він і є мовний пакет (МП). У цьому списку відображаються мовні рядки (повідомлення), знайдені програмою у ФФ, із зазначенням мови, номеру і розташування рядка у ФФ. У контекстному меню можна перемкнутися на бажану мову або обрати відображення рядків усіх мов. Під фіктивною мовою 99 виводяться текстові рядки, які лежать поза мовним пакетом, тобто ті рядки, які жорстко зашиті у прошивку.
<p align=justify>Рядки мовного пакету можна редагувати, при цьому буде створено відповідну латку. Усі зміни записуються на старе місце, тому повинно виконуватися  правило: «Розмір запакованого нового рядка повинен не перевищувати розміру запакованого старого», бо інакше програма не сприйме новий рядок. Якщо програма пише «LP-error» - це означає, що ви використовуєте символи, які не входять у словник мовного пакету (наприклад, намагаєтеся ввести англійські символи в українські повідомлення – в принципі це можливо, але далеко не завжди).
<p align=justify>Для редагування усього мовного пакету потрібно виконати такі дії:
<ol>
<li>Відкрити список «Мовний пакет».
<li>Мовний пакет –> Зберегти область мовного пакету. Одержаний файл перейменувати і заховати чимдалі - це наша резервна копія.
<li>Мовний пакет –> Зберегти мовний пакет.
<li>Одержаний файл редагуємо будь-яким Юнікод-редактором (наприклад, MS Word, Notepad2).
<li>Мовний пакет –> Завантажити мовний пакет.
<li>Якщо не було повідомлення про переповнення мовного пакету, йдемо у вікно «Інформація» і дивимося, чи не були обрізані якісь рядки.
<li>Якщо ці рядки не критичні, то їх обрізання можна проігнорувати. Якщо було переповнення мовного пакету – йдемо до пункту 4.
<li>Мовний пакет –> Зберегти область мовного пакету.
<li>Перемкнутися в телефоні на мову «Автоматична».
<li>Відкриваємо одержаний файл у V_Klay –> Флешер, адреса і розмір повинні виставитися автоматично.
<li>Записуємо цей файл у телефон. Радіємо.
<li>Якщо не радіємо, а засмучуємося – записуємо резервну копію із пункту 2.
</ol>
<p align=justify>- Smelter пакує мовний пакет х45-х75 (крім S75, SL75) десь на 10% гірше, ніж Siemens. Точніше – пакує ідеально, а от словники запакування будує не надто оптимальні.<BR>
- На x65 точний розмір мовного пакету не повинен перевищувати FF240 = 1045056 байт.

<H2 align=center>Список «Меню»</H2>
<p align=justify>У цьому списку будуть відображені меню, знайдені програмою у ФФ. Найбільший інтерес представляє вміст стовпчика «Entry». Там можна побачити точки входу, необхідні для латок на заміну функціональності софт-клавіш телефону. Припустімо, у нас є така латка:
<PRE>
;S55v20 - Зміна функції "Стрілка ліворуч"
32499C: DA7106B8 DA74240C ; Explorer
</PRE>
<p align=justify>Що в цьому разі відбувається? Виклик функції, що типово закріплена за стрілкою ліворуч (GPRS-Info), заміняється на виклик функції «Explorer». А якщо ми хочемо не Explorer, а, наприклад, Диктофон? Для цього треба дізнатися точку входу на елемент Диктофон. На S55v20 він знаходиться у меню 14.6, точка входу дорівнює 67AF82. Переставивши місцями останній і передостанній байт і дописавши спереду DA, ми отримаємо таку латку:
<PRE>
;S55v20 - Зміна функції "Стрілка ліворуч"
32499C: DA7106B8 DA6782AF ; Диктофон
</PRE>
<p align=justify>Це просто, чи не так? Мова назви елементів меню змінюється одночасно з роботою з мовним пакетом, а тому, щоб пункти називалися не "String #000", а по-людськи, просто відкрийте вкладку «Мовний пакет», виберіть у контекстному меню бажану мову і поверніться до перегляду списку меню. Стовпчики «Handle» та «Items» вказують на початок заголовка меню і таблиці елементів відповідно, й можуть зацікавити лише досвідчених дослідників флешів. Ці ж стовпчики для елементів підменю містять номери повідомлень МП звичайним і збільшеним шрифтом.

<H2 align=center>Список «Зображення»</H2>
<p align=justify>У цьому списку відображаються усі зображення, які містить ФФ. Вміст стовпчиків: номер PIT-таблиці, номер зображення у поточній PIT-таблиці, номер зображення при наскрізній нумерації, роздільна здатність по X, роздільна здатність по Y, біт на піксель, адреса зображення, його розмір, декомпресований розмір і адреса опису зображення. Декомпресований розмір вказує на те, скільки б займало зображення, якби його не було стиснено, і доступний, відповідно, лише для стиснених зображень. Завантаження зображень у ФФ з диску неможливе, а вивантаження відбувається до підтеки \BMP теки фулфлешу. У правому верхньому куті можна побачити саме зображення і його стислі характеристики. Пункт «Показати зображення» зберігає його на жорсткий диск і запускає зареєстрований у системі графічний редактор. Якщо програма знаходить додаткові зображення (поза PIT-областю), то вона показує їх під віртуальною PIT-таблицею №9.

<H2 align=center>Список «Мелодії»</H2>
<p align=justify>Вміст стовпчиків цього списку: номер мелодії, тип мелодії, час звучання у секундах, код типу мелодії, зміщення, розмір, адреса опису мелодії і, власне, сама мелодія. Текстове представлення мелодії – це сукупність нот, розділених пропуском. Кожна нота описується так: частота (у герцах) і довжина (у мілісекундах). Мелодії коректно відтворюються лише під Win2000 і WinXP. Під Win98 та WinMe теоретично динамік повинен просто якось невиразно попискувати. Не знаю, не перевіряв. Для прослуховування мелодій потрібно увімкнути «Автовідтворення» за допомогою правої кнопки миші і переміщатися за списком. Або вимкнути «Автовідтворення» і прослуховувати кожну мелодію окремо. Завантаження/вивантаження мелодій відбувається до підтеки \Ringtone теки ФФ. Монофонія зберігається у форматі srt. Показуються всі мелодії, крім мелодій типу 01. Поліфонія (wav, mid) відтворюється таким чином: мелодія зберігається на диск і запускається стандартна програма системи для відтворення таких файлів. Монофонія відтворюється через системний динамік.

<H2 align=center>Список «Файли»</H2>
<p align=justify>У цьому списку відображається вміст Flex Memory телефону (звичайно, якщо вона існує). Ця функція працює лише на x55 і новіших серіях. На 45-й серії формат файлової системи дещо інший. Під розміром теки розуміється сумарний обсяг усіх файлів, що знаходяться у ній, але без урахування вкладених тек. Оскільки розмір кластеру дорівнює 1К, то при відкритті файлу у WinHex (або HexWorkshop) коректно буде показано вміст лише тих файлів, обсяг яких не перевищує 1К. Файли розміром більше 1К в загальному випадку можуть бути розбиті (фрагментовані) на декілька несуміжних кластерів.

<H2 align=center>Список «Дамп»</H2>
<p align=justify>У цьому списку відображається ФФ по блоках (64К), а кожен блок – у графічному вигляді. Це може бути корисно для пошуку вільного місця або закономірностей. Четвертий стовпчик – це середнє значення усіх байтів блоку. П'ятий – перший байт блоку. Останній стовпчик – опис вмісту блоку. Тут програма може інколи помилятися. Останній рядок (**) – це увесь ФФ загалом. У графічному відображенні він виглядає досить цікаво.

<H2 align=center>Список «Адресна книга»</H2>
<p align=justify><b>x45-x55</b>. При виборі цього списку потрібно відкрити файл 5F0x.adr, після чого буде створено список із відповідною інформацією, яку потім не важко перенести в MS Excel, а з нього через SDS – у телефон. Величина “x” в імені файлу залежить від моделі телефону. Взагалі, програма повинна розуміти адреси від будь-якої моделі. Якщо раніше було відкрито список «Файли» і в ньому був присутній файл 5F0x.adr, то при першому відкритті списку «Адресна книга» цей файл буде відкрито автоматично.
<p align=justify><b>x65</b>. На x65 адресна книга лежить не в одному файлі, а в декількох. Для відкриття всієї книги потрібно відкрити файл з ім'ям "00".

<H2 align=center>Список «Пошук байт»</H2>
<p align=justify>При пошуку допускається задавання маски «??». Коми і пропуски в рядку пошуку ігноруються. У контекстному меню доступна функція «Зберегти як Стандартну Функцію», яка не лише внесе зміни в ini-файл, але й скопіює до буферу обміну відповідну команду для IDA. Параметр «Вирівнювання» керує тим, що послідовність шукатиметься лише за адресами, кратними цьому параметру.

<H2 align=center>Список «Пошук тексту»</H2>
<p align=justify>При пошуку допускається задавання маски «?». Пошук відбувається у регістрозалежному режимі.

<H2 align=center>Латка</H2>
<p align=justify>Будь-які зміни ФФ акумулюються у цьому полі. Після того, як Ви закінчили досліджувати свій ФФ, переходьте сюди і або зберігайте латку, або за допомогою «Інструменти – V_Klay» запускайте програму для її встановлення у телефон. Про наявність даних для латки свідчить індикатор в останньому полі рядка статусу.

<H2 align=center>Список</H2>
<p align=justify>У цьому меню зібрано усі функції, які не залежать від конкретного списку, а є спільними для всіх. Так зроблено для того, щоб розвантажити контекстні меню у списках. Тут можна (крім усього іншого) запустити пошук за поточним списком (Ctrl-F), продовжити його (Ctrl-G), а також копіювати до буферу обміну вміст відповідного стовпчика поточного рядка списку (F1 ... F9). Пошук за списком ігнорує вміст стовпчиків із зміщеннями і розмірами.

<H2 align=center>MultiLanguage - багатомовна підтримка</H2>
<p align=justify>Програма має гнучкий багатомовний інтерфейс. Мовні файли для програми <a href="http://avkiev.kiev.ua/Siemens/Smelter/Smelter_lng.rar">лежать тут</a>. Якщо Ви бажаєте додати Вашу мову до числа тих, які підтримує програма – завантажте мовні файли і за їх зразком створіть файл своєї мови. Потім перекладіть один із файлів документації Smelter_xx.htm на Вашу мову і разом із файлом мови надішліть мені. При редагуванні рядків мовного файлу не втрачайте початкові й кінцеві пропуски. Особливу увагу слід звернути на ці рядки:
<UL>
<LI>x100 – опис Вас, як перекладача
<LI>x101 – Ваші координати 1
<LI>x102 – Ваші координати 2
<LI>x103 – ім'я Вашого файлу документації
<LI>x104 – посилання на форум, де обговорюється Smelter Вашою мовою
<LI>x105 – назва Вашої мови у форматі Language Editor з усіма тегами
</UL>
Якщо ви помітили помилки перекладу або недоперекладені рядки у вже існуючих мовах – завантажте мовні файли, відредагуйте потрібний і надішліть мені.

<H2 align=center>Інструменти</H2>
<UL>
<LI><b>V_Klay</b> – вміст вікна «Латка» зберігається на диск (якщо не порожньо) і відкривається V_Klay із цим файлом.
<LI><b>Перегляд ФФ</b> – запускається стандартний додаток системи для перегляду файлів ФФ.
<LI><b>Калькулятор</b> – стандартний калькулятор Windows.
<LI><b>Calc166</b> – запускається невеличкий калькулятор, спеціально заточений під C166. Можна запустити його автономно, задавши програмі ключ «/166». 
<LI><b>Стандартні функції</b> – програма спробує знайти усі стандартні функції у ФФ. Їх сигнатури (патерни) задаються в ini-файлі (причому окремо для 65-ї серії та для усіх інших). Результати роботи функції заносяться до вікна «Інформація».
<LI><b>Стандартні латки</b> – програма спробує згенерувати усі стандартні латки для даного ФФ. Їх сигнатури (патерни) задаються в ini-файлі (причому роздільно для 65-ї серії та для усіх інших). Результати роботи функції заносяться до вікна «Латка».
<LI><b>MD5 і бут-ключі</b> – обчислення MD5-сигнатур і брут-форс бут-ключів. Лише для досвідчених кул-хацкерів!
<LI><b>Підбирання PhoneID</b> – брут-форсовий пошук PhoneID. Довго! Можна задати початкове наближення.
<LI><b>Додаткові меню у WinSwup</b> – увімкнення додаткових меню у WinSwup. Лише для досвідчених кул-хацкерів!
</UL>

<H2 align=center>Інструменти -» Підписувач мідлетів</H2>
Ця функціональність повністю повторює <b>MidletSigner2</b> від <b>Chaos</b>'а, але працює на іншому двигуні і не використовує Java.
Створення власного сертифікату та імпорт його до сховища у телефоні:
<ol>
<li>Переконайтесь, що у Вас Windows 2000 або новіший.
<li>Встановіть на комп'ютері та телефоні реальні дату і час.
<li>Скопіюйте з телефону файл <b>Config\Policy\manufacturer.sbp</b> на комп'ютер. Цей крок можна не виконувати, тоді файл буде створено автоматично.
<li>Інструменти -> Підписувач мідлетів -> Створити сертифікат
<li>Вкажіть ім'я для сертифікату. що створюється.
<li>Вкажіть шлях до раніше збереженого файлу <b>Config\Policy\manufacturer.sbp</b>
<li>Скопіюйте отриманий der-файл у телефон удо теки <b>\Config\Certificate Store</b>
<li>Скопіюйте оновлений файл <b>manufacturer.sbp</b> у телефон до теки <b>\Config\Policy</b> (замінивши наявний)
</ol>
Теперь телефон сприйме наш сертифікат як рідний :)<BR>
Підписування мідлетів:
<ol>
<li>Встановіть дозволи, які бажаєте надати мідлету (ставлячи/знімаючи галочки у меню «Інструменти -> Підписувач мідлетів».
<li>Інструменти -> Підписувач мідлетів -> Підписати мідлет.
<li>Оберіть мідлет, який слід підписати.
<li>Вкажіть раніше створений сертифікат (на дві теки вище сертифікату повинен знаходитись його ключовий key-файл).
<li>Скопіюйте мідлет у телефон і насолоджуйтесь.
</ol>
<i>Зауваження від Chaos'а</i>. Все-таки запити на підтвердження дій не дарма придумали.
Не варто давати невідомим мідлетам повну свободу, щоб потім не дивуватись: «Хто це з мого телефону послав 500 SMS'ок?».

<H2 align=center>Декілька загальних зауважень</H2>
<UL>
<li>Багато корисних функцій меню продубльовано на пеналі інструментів.
<li>Будь-який список можна вивантажити в текстовий файл для подальшої обробки («Список –> Зберегти список»).
<li>Деякі списки можна зберегти як IDC-файл (скрипт для IDA).
<li>В усіх списках працює Пошук (Ctrl-F) і його продовження (Ctrl-G). При цьому вміст стовпчиків із зміщеннями і розмірами ігнорується.
<li>Вміст стовпчиків поточного рядка списку можна скопіювати до буферу обміну за допомогою кнопок F1 – F9 або через меню «Список».
<li>Практично в усіх списках натиснення правої кнопки миші відкриває контекстне меню.
<li>В усіх списках натиснення правої кнопки миші при натиснутій клавіші «Shift» відкриває неконтекстне меню (меню «Список»).
<li>Практично в усіх списках подвійне клацання мишею по рядку списку призводить до відкриття відповідної області у WinHex або HexWorkshop.
<li>За те, який 16-ковий редактор запуститься при подвійному клацанні мишею (WinHex або HexWorkshop), відповідає параметр HexEditor в ini-файлі програми.
<li>У рядку статусу міститься багато корисної цифрової інформації, читайте зринаючі підказки.
<li>Програмі можна давати лише EEPROM-область. А можна і повний ФФ (64 МБ). А можна і лише мовний пакет.
<li>Під порожніми блоками у вікні «Інформація» розуміються 64-кілобайтні блоки повністю заповнені FF. Тобто блок 5C – це область пам'яті 5C0000 – 5CFFFF.
<li>Легенда: «Параграф» – область пам'яті розміром 256 байт, «Сторінка» - область пам'яті розміром 4К, «Блок» - область пам'яті розміром 64К.
<li>Якщо програма лається на відсутність якихось файлів – скористайтеся програмою <a href="http://avkiev.kiev.ua/Siemens/Soft/OcxCtrl.rar">OCX Ctrl</a>.
<li>При завантаженні EEPROM'ів з диска у ФФ, розмір блоку на диску повинен точно дорівнювати розміру відповідної області у ФФ, інакше програма видасть повідомлення про помилку. Мелодії можна завантажувати будь-якого розміру. Завантаження зображень і файлів неможливе.
<li>Масове завантаженні файлів, вміст яких точно дорівнює відповідній області ФФ, не призводить до появи додаткової інформації у вікні «Латка».
<li>Програма нічого не пише в реєстр і не вимагає встановлення.
<li>Програма зберігає історію п'яти останніх відкритих файлів (у меню «Фулфлеш»).
<li>Програмі можна як аргумент командного рядка давати ім'я фулфлешу або ім'я adr-файлу для перегляду адресної книги.
<li>Якщо запустити програму з аргументом «/last», то автоматично буде відкрито останній оброблений файл.
<li>Якщо у Вас є будь-яка корисна інформація – ласкаво просимо. Мої координати – наприкінці цього документа.
</UL>

<H2 align=center>Подяки</H2>
<UL>
<li><b>ACiD [mrp]</b> – за SPC2
<li><b>chaos</b> – за розкопки буткору, за флешер для x65
<li><b>LazyCODEr</b> – за розкопки буткору, за секюріті-блоки
<li><b>Papuas</b> – за розкопки буткору, за секюріті-блоки
<li><b>Phantom</b> – за розкопки буткору, за секюріті-блоки
<li><b>RizaPN</b> – за Siemens Flash Explorer і ffMod
<li><b>SiNgle</b> – за підтримку, за латки, за поради…
<li><b>Skylord</b> – за Siemens EEPROM tool і Siemens Language Editor 
<li><b>ValeraVi</b> – за V_Klay
<li>… а також усім моїм одноклубникам по <a href="http://siemens-club.org">www.siemens-club.org</a>
</UL>

<H2 align=center>Історія</H2>
<UL>
<li>v9.57 – 18.07.2007 – Підточено Дизарм (t - дизарм кліпбоарду в тумбі, f - дизарм файлу).
<li>v9.55 – 12.07.2007 – Дрібні заточки під G-Star. 
<li>v9.52 – 04.07.2007 – Коректне створення IDC з Стандартних Функцій на не-Siemens. 
<li>v9.50 – 18.05.2007 – Підтримка GPF2. Скрипти dos2win, MultiRen, PatGen.
<li>v9.45 – 15.05.2007 – Підточено завантаження МП на EL71. При пошуку паттернів - ігнорування проміжних викликів.
<li>v9.42 – 11.05.2007 – Виправлено помилку завантаження МП. Підточено завантаження Бібліотеки з латки.
<li>v9.40 – 07.05.2007 – Бібліотека переїхала у список X. Функція "Протестувати паттерн" у контекстному меню Бібліотеки. Коректне визначення повного розміру МП.
<li>v9.30 – 26.04.2007 – Стирання текстових вікон Ctrl+Del. Пункт меню "Інформація" у списку "Бібліотека". Модифікатор 0x80 у library.inc. Скрипт - генератор паролів. Завантаження бази ТМО з текстового файлу.
<li>v9.25 – 18.04.2007 – Disarm.dll відв'язано від SydeBySyde. Виправлено помилку з об'єктом F000.
<li>v9.20 – 13.04.2007 – Можливість завантаження МП від інших ФФ. Дизарм.
<li>v9.16 – 03.04.2007 – Альтернативний пошук асоціацій vkp-файлів.
<li>v9.15 – 02.04.2007 – Підточено антивірус ельфів. Згруповано бази завантаження. Дрібниці.
<li>v9.10 – 28.03.2007 – Збереження бази завантаження на не-Siemens ФФ. Попереднє визначення бази. Скрипти. Підточено антивірус ельфів. Введення вмісту буфера обміну у вікно вводу. Завантаження Бібліотеки з латки. Малюнки на M81. Дрібниці.
<li>v8.92 – 15.03.2007 – МікроАсм. Завантаження списку "Пошук байт" з текстового файлу. 
<li>v8.90 – 13.03.2007 – Збереження Бібліотеки у двійковому форматі (swi.blib). Виправлення роботи з не-Siemens базами завантаження.
<li>v8.89 – 20.02.2007 – Виправлено виліт у списку "Пошук посилань", якщо таких немає.
<li>v8.88 – 20.02.2007 – Малюнки на C81. Пошук посилань на маленьких ФФ. Пошук текста в Unicode. Автоматичний пошук посилань у пошукових списках.
<li>v8.84 – 26.01.2007 – Підтримка Prev/Next в GPP
<li>v8.83 – 23.01.2007 – У gpf2bmp конверторі типове ім'я файлу - десятковий номер малюнка.
<li>v8.82 – 22.01.2007 – Поправлено кілька помилок у gpf2bmp. bmp2png.bat
<li>v8.80 – 19.01.2007 – Турецька мова інтерфейсу. gpf2bmp. Довідка - Командний рядок. Заточки під SK6R. EEPROM'и на Benq.
<li>v8.72 – 11.01.2007 – gpp2gpf, gpp2gpn.
<li>v8.70 – 28.12.2006 – При передачі імені ельфа у командному рядку - його перевірка на віруси. Передача ельфів на телефон через Cobex. Контекстне меню після створення Бібліотеки.
<li>v8.64 – 19.12.2006 – Оновлено український інтерфейс та цей файл довідки (vitalis). Дещо прискорено генерацію стандартних латок.
<li>v8.63 – 18.12.2006 – Зображення на AX72. Редагування текстів прошивки на C166. Підточено аналіз функцій ельфів. Дещо прискорено генерацію стандартних латок.
<li>v8.60 – 10.12.2006 – Видалення зображень. Антивірус для ельфів.
<li>v8.55 – 07.12.2006 – Довідка -> Завантажити. Інструмеити -> Ельфи -> Аналіз функцій. Інструмеити -> Ельфи -> elf2bin.
<li>v8.52 – 05.12.2006 – Пошук CSM, що створюються в обхід функції CreateCSM. Запит адреси розташування мелодії при завантаженні мелодії на C166.
<li>v8.50 – 01.12.2006 – Дрібні заточки під Benq. <b>Список CSM</b>.
<li>v8.41 – 27.11.2006 – Виправлено баг при створенні стандартних латок МП для рядків з Id > 64K. У файл Langpack.ini додано UA-секцію.
<li>v8.40 – 24.11.2006 – Оновлено українську мову інтерфейсу (vitalis). Максимальний розмір ini-секції збільшено до 100K. Можливість вибору ini-файлу при створенні Бібліотеки. Розпакування всього МП на NewSGold. Показ мов МП ленгпака на NewSGold. <b>Повне завантаження МП на NewSGold</b>.
<li>v8.36 – 26.10.2006 – Більш жорсткі умови пошуку рядків у Стандартних латках МП.
<li>v8.35 – 26.10.2006 – Більш жорсткий алгоритм пошуку EEPROM. У стандартних латках МП - знаходження рядків з переносом. CX75 Planet.
<li>v8.33 – 23.10.2006 – Розділення GPN на GPF. Коректний символ-заповнювач при редагуванні МП (FF). Дрібниці.
<li>v8.30 – 20.10.2006 – Меню і мелодії на NewSGold. Виправлено розпакування розширеної PIT-таблиці. Заточки під роботу з МП при українській мові інтерфейсу. Змінено дизайн інфо-панелі (кнопки-посилання).
<li>v8.25 – 18.10.2006 – Точкове редагування мовних пакетів UTF8. Зображення на Benq.
<li>v8.20 – 13.10.2006 – Розпакування мовного пакету на NewSGold та Benq.
<li>v8.18 – 11.10.2006 – Розширення синтаксису вказання сигнатур [...]
<li>v8.17 – 13.09.2006 – Виправлено баг при розпакуванні дуже великих зображень. При підписуванні вже підписаного мідлета старий підпис видаляється.
<li>v8.15 – 01.09.2006 – Підвищено стабільність програми при розпакуванні пошкоджених адресних книг. Підточено ліб-генератор. У ТМО-оглядачі додано стовпчик "Дата файлу".
<li>v8.12 – 11.08.2006 – Виправлено баг з конструкцією &(...) (LDR) у сигнатурах. Дрібні виправлення у створенні Бібліотеки. При створенні Бібліотеки як IDC створюється також inc-файл.
<li>v8.10 – 04.08.2006 – Розпакування EEPROM на A70. Розширення синтаксису вказання сигнатур ({...}, <...>, %...%)
<li>v7.90 – 31.07.2006 – Подвійне клацання мишею на зображенні призводить до його збереження. Таким чином можна зберінати з GPF у BMP.
<li>v7.89 – 18.07.2006 – Коректна довжина XBZ-файлу при розпакуванні з EXE
<li>v7.88 – 17.07.2006 – Виправлено баг при розпакуванні EXE до XBZ.
<li>v7.87 – 10.07.2006 – Функція "Пошук посилань" заточена під використання з іншою базою завантаження.
<li>v7.86 – 04.07.2006 – Виправлено баг у функції "Пошук байт" при використанні розширеного синтаксису сигнатур (* и &).
<li>v7.85 – 30.06.2006 – Використання "&" у сигнатурах (LDR). Перейменування jpg-файлів згідно _мінімуму_ з CreationDate та ModificationDate.
<li>v7.82 – 27.05.2006 – Збереження усіх зображень у GPF-форматі. Автопідстановка HWID при створенні EEPROM. Створення Бібліотеки переточено під SWI-концепцію.
<li>v7.80 – 11.05.2006 – Попередній перегляд граф-файлів. Можливість створення номера зображення при її збереженні у форматі *.gpf
<li>v7.75 – 27.04.2006 – Збереження зображень у gpf-форматі (GraphicPatchFile).
<li>v7.74 – 13.04.2006 – Коректна робота з update-прошивками на свіжовстановленому WinXP.
<li>v7.73 – 16.03.2006 – Заточки під AX75. Дрібниці.
<li>v7.70 – 01.03.2006 – Підписувач мідлетів підточено під S75. Визначення HWID. Коректна очистка блоків мовного пакету у вікні Дамп. Дрібниці.
<li>v7.68 – 24.02.2006 – Коректна очистка блоків у списку Дамп.
<li>v7.67 – 24.02.2006 – Виправлено баг при розпакуванні XBZ у ФФ.
<li>v7.66 – 23.02.2006 – Виправлено баг з стовпчиками у XBI-експлорері.
<li>v7.65 – 23.02.2006 – Доробки XBI-експлорера. Змінено механізм створення завантажувача (loader) для x65-x75-S75/SL75.
<li>v7.60 – 16.02.2006 – Виправлено мікробаг завантаження українського мовного пакету (літера «i»). Коректна зміна бази завантаження. <b>XBI-експлорер.</b> Розпакування XB* у фуллфлеш.
<li>v7.52 – 06.02.2006 – Виправлено вилітання при розпакуванні зображень. Екстрактор XBI з service-прошивок.
<li>v7.50 – 27.01.2006 – Впорядковано меню Інструменти. Інструменти - Хеші. Екстрактор XBZ з update-прошивок.
<li>v7.42 – 20.01.2006 – Виправлено баг відображення панелі інструментів у два рядки.
<li>v7.40 – 19.01.2006 – Розширено панель інструментів. Змінено інтерфейс Підписувача мідлетів. Збереження тек у списку Файли. Можливість зберження міток у Дамп-Очистити. Коректная робота Дамп на S75. Коректне відображення 256К-зображень. Перейменування файлів *.jpg й *.3gp у формат YYMMDD_HHMMSS.*. Заточки під A52V.
<li>v7.31 – 13.12.2005 – Трохи підточено хеш-калькулятор.
<li>v7.30 – 07.12.2005 – Пришвидшено пошук зображень на х65. <b>Хеш-калькулятор</b>
<li>v7.25 – 26.11.2005 – Окультурено латку 71-го блоку. Змінено формат виводу FlashId. Меню на CF75.
<li>v7.20 – 22.11.2005 – Виправлено баг завантаження мовного пакету. Визначення FlashId на x35-x55. Дрібниці.
<li>v7.16 – 13.11.2005 – Номера зображень розширеної PIT-таблиці підточені під неточність цієї латки.
<li>v7.15 – 08.11.2005 – Бібліотеку функцій розширено до 256 об'єктів і винесено в окремий ini-файл.
<li>v7.10 – 04.11.2005 – Часткова підтримка S75. Підтримка розширених PIT-таблиць.
<li>v6.86 – 28.10.2005 – Індонезійська мова інтерфейсу.
<li>v6.85 – 24.10.2005 – Розширено синтаксис вказання сигнатур.
<li>v6.81 – 19.10.2005 – Розмір секції ini-файлу збільшено до 64К. Підправлена секція "71" файлу Smelter.ini
<li>v6.80 – 12.10.2005 – Додано "Бібліотеку функцій".
<li>v6.74 – 10.10.2005 – Функція "Видалити усі файли "cell:"..." у ТМО-оглядачі.
<li>v6.73 – 29.09.2005 – Оновлено хорватську мову інтерфейсу.
<li>v6.72 – 27.09.2005 – Підписувач мідлетів. Знаходження бут-ключів за результатами роботи мідлета px65v4. Оновлено хорватську та італійську мови інтерфейсу.
<li>v6.65 – 02.09.2005 – Список J - пошук Java-методів (ще не працює). Підписувач мідлетів (ще не працює). Дрібниці.
<li>v6.60 – 12.07.2005 – Список X - пошук посилань.
<li>v6.57 – 24.06.2005 – Український інтерфейс програми. Українська документація (переклав Zhen).
<li>v6.55 – 12.06.2005 – Пофіксено баг при роботі з TMO-базою.
<li>v6.52 – 09.06.2005 – Створення нових файлів у TMO-браузері.
<li>v6.51 – 06.06.2005 – Оновлено словацьку мову інтерфейсу.
<li>v6.50 – 03.06.2005 – TMO-браузер.
<li>v6.43 – 31.05.2005 – Оновлено грецьку мову інтерфейсу.
<li>v6.42 – 27.05.2005 – Дрібні баг-фікси.
<li>v6.40 – 26.05.2005 – Автозбереження всіх важливих параметрів телефону у файл Phones.ini. Меню на x35.
<li>v6.30 – 25.05.2005 – Коректна робота з ленгпаком на x35. Загальний ini-файл розбито на декілька автономних. Відображення знайдених Стандартних функцій у вигляді списку. Автозбереження знайдених PhoneId. Дрібниці.
<li>v6.20 – 20.05.2005 – Додано функцію «Мовний пакет – Додати переклад».
<li>v6.15 – 20.05.2005 – Оновлено чеську мову інтерфейсу. Оновлено стандартні патчі. Пункт меню Інструменти «Smelter.ini». Деяке заточення під А60.
<li>v6.12 – 18.05.2005 – Пофіксено баг із ленгпаком. Оновлено стандартні патчі.
<li>v6.10 – 17.05.2005 – Опція «Порожні блоки» (для прискорення завантаження ФФ). Підтримка x75. Підтримка SK65. Пофіксено незначний баг при розпаковуванні ленгпаку на ранніх x65. Оновлено стандартні функції й стандартні патчі. Оновлено Smelter.dll. Генерація майстер-кодів із ФФ.
<li>v5.92 – 22.04.2005 – Мелодії на A60. Оновлено стандартні патчі й патчі ленгпаку. Дрібниці.
<li>v5.90 – 21.04.2005 – Оптимізовано масове збереження. Коректна обробка видалених мелодій. Оновлено стандартні патчі. Додано стандартні функції. Пофіксено баг при знаходженні коду телефону. Стандартні патчі ленгпаку.
<li>v5.81 – 12.04.2005 – Підвищено крахостійкість при розпаковуванні флексу.
<li>v5.80 – 08.04.2005 – Оновлено Smelter.dll – пофіксено баг при створенні анлок-патчу. Опціональне збереження лодера при знаходженні бут-ключів. Ctrl-A у вікні «Патч» не призводить до завантаження адресної книги. Оновлено словацьку мову інтерфейсу.
<li>v5.78 – 03.04.2005 – Стовпчик «Patch» у списку «Пошук байт». Додано купу стандартних патчів.
<li>v5.77 – 01.04.2005 – Пофіксено баг збереження прозорих картинок. Буфер для роботи з ini-файлом розширено до 20K.
<li>v5.75 – 31.03.2005 – Пофіксено баг повного редагування ленгпаку на x55. Розширено синтаксис «Стандартних патчів». Видалення вбудованих мелодій.
<li>v5.70 – 28.03.2005 – Пофіксено баг повного редагування ленгпаку на x55. Пофіксено баг вилітання програми при розкручуванні флексу на x55. Пофіксено перемішані мелодії на x55. Додано декілька стандартних патчів для x65.
<li>v5.67 – 04.02.2005 – Пофіксено пару багів у «Мелодіях» і «Файлах».
<li>v5.65 – 18.01.2005 – Пофіксено баг при відтворенні SRTF-мелодій. Трохи оновлено стандартні патчі на x65. Ентрай-пойнти на x65.
<li>v5.60 – 12.01.2005 – Пофіксено баг при вибірковому редагуванні ленгпаку. Додано грецьку мову інтерфейсу. На порядок зменшено розмір (але не обсяг! документації). Перегляд адресної книги на x65.
<li>v5.50 – 27.12.2004 – Пофіксено баг при масовому збереженні файлів. Можливість збереження всього еепрому одним eep-файлом. Автоматичне обчислення змінних AllLangs, MaxMsgId при завантаженні ленгпаку. Продубльовано функціональність Siemens Service Profiler щодо обробки 71-го блоку еепрому (EEPROM – Відомі блоки – Патч 71-го блоку). Відповідна секція в ini-файлі.
<li>v5.41 – 24.12.2004 – Додано функцію «Редактор ленгпаку».
<li>v5.33 – 12.12.2004 – Оновлено словацьку мову інтерфейсу.
<li>v5.32 – 11.12.2004 – Автоматичне збереження лодера для V_Klay при знаходженні бут-ключа на 65-й серії. При генерації файлів для Freia – PhoneID прописується побайтно (так, як і потрібно для Freia).
<li>v5.30 – 09.12.2004 – Меню на C6C. Оновлено італійську мову інтерфейсу. Інформація про мінімально можливу прошивку. Збереження ленгпаку у форматі ленгедитора. Меню «Опції». Збереження bid-файлів при збереженні еепромів.
<li>v5.20 – 18.11.2004 – Підтримка мелодій на x65. Параметр SearchEverywhere в ini-файлі.
<li>v5.13 – 17.11.2004 – Пофіксено баг при обчислюванні коду телефону. Додано можливість змінити базу завантаження частини ФФ.
<li>v5.12 – 15.11.2004 – Створення анлок-патчу. Підбирання PhoneID. Обчислення коду телефону. Можливість завдання вирівнювання у списку «Пошук байт». Виклик неконтекстного меню з контекстного («Список >»). Пофіксено баг при масовому збереженні зображень. Додано стандартний патч «OpenHiddenEEPROM». До ini-файлу додано параметр fShowIcons.
<li>v4.70 – 05.11.2004 – Пофіксено баг зайвого байта на еепромах 65-ї серії. Пофіксено баг редагування російського ленгпаку. Можливість вибору «насиченої» 8-бітової палітри у списку «Зображення». Значки у списку «Файли». Контекстне меню у списку «Дамп». Додано декілька параметрів у ini-файл. Усі налаштування списків запам'ятовуються між запусками.
<li>v4.62 – 29.10.2004 – Велика крахостійкість при відкритті адресної книги. Менше навантаження на систему при брут-форсі бут-ключів. Виправлено деякі дрібниці.
<li>v4.60 – 28.10.2004 – Виправлено багато дрібниць. Обчислення контрольної цифри IMEI. Включення додаткових меню у WinSwup (+Papuas). Обчислення MD5-сигнатур рядків і послідовності байт. Брут-форс бут-ключів по PhoneID і HASH (+Papuas, LazyCODEr). Додано стандартні патчі для x65 (+SiNgle, Acid). Повна відмова від скриптових об'єктів, працездатність програми повністю лежить на совісті зареєстрованих контролів.
<li>v4.50 – 28.09.2004 – Підправлено словацьку мову інтерфейсу. Додано словацьку документацію. Пофіксено пару дрібних багів.
<li>v4.49 – 24.09.2004 – Актуалізовано назви еепромів для 65-ї серії.
<li>v4.48 – 20.09.2004 – Словацька мова інтерфейсу. OEM-кодування при збереженні IDC-скриптів.
<li>v4.44 – 09.09.2004 – Можливість збереження деяких списків як IDC-файлу (скрипт для IDA).
<li>v4.40 – 07.09.2004 – Показ зміщення констант MaxPitNumber. Автоматичне відкриття адресної книги, якщо перед цим був розпакований флекс. Відмова від гарячої кнопки Ctrl-C. Збільшено швидкість розпаковування флексу. Оптимізовано до максимуму алгоритм стиснення рядків ленгпаку при редагуванні повідомлення.
<li>v4.30 – 03.09.2004 – Підтримка флексів із розміром логічного блоку до 256К. Пошук у списку (Ctrl-F) ігнорує колонки із зміщеннями і розмірами. Запуск із командою «/last» – автоматичне відкриття останнього файлу. Стандартні патчі для x65 винесені в окрему секцію ini-файлу. Визначення MaxPIT.
<li>v4.20 – 02.09.2004 – Тулбар. Спливання неконтекстного меню по Shift-RClick. Спливання неконтекстного меню по RightClick там, де немає контекстного. Підправлено меню на x65. Актуалізована документація.
<li>v4.10 – 31.08.2004 – Повністю перероблений і впорядкований інтерфейс. Текстовий пошук. Функція «Відкрити головні списки». Можливість копіювання будь-якого поля списку до буферу. Додано гарячі кнопки.
<li>v3.80 – 28.08.2004 – Визначення EEPROM-IMEI та bootcore-IMEI на х65. Результати 16-ричного пошуку оформлено як окремий список.
<li>v3.72 – 27.08.2004 – Пофіксено роботу з меню на 6618. Коректне визначення IMEI на A40.
<li>v3.70 – 27.08.2004 – Підтримка S65, SK65. Коректне визначення IMEI на C35. Додано декілька стандартних функцій. Поліпшено інтерфейс бінарного пошуку і пошуку функцій.
<li>v3.65 – 06.08.2004 – Підтримка C65. Пофіксено невеликі баги. Підтримка акції мобільного протесту ;)
<li>v3.62 – 04.08.2004 – Коректне визначення IMEI на сліках. Коректне розпаковування флексу на C56.
<li>v3.60 – 02.08.2004 – Пофіксено невеликий баг у вікні Зображення.
<li>v3.58 – 02.08.2004 – Монофонічні мелодії зберігаються з розширенням SRT. Пофіксено баг із зображеннями на CF62. На C55 програма тепер знаходить більше додаткових зображень.
<li>v3.56 – 26.07.2004 – Коректне масове збереження файлів
<li>v3.55 – 22.07.2004 – Коректне масове збереження еепромів. Пофіксено баги при розкручуванні флексу. Підточені меню на x65.
<li>v3.53 – 15.07.2004 – Відображення символів переведення рядка (^) при вибірковому редагуванні багаторядкових повідомлень ленгпаку.
<li>v3.52 – 13.07.2004 – Підтримка Файлів на x65. Підправлені Меню та еепроми на x65. Можливість завдання багаторядкових повідомлень при вибірковому редагуванні ленгпаку.
<li>v3.50 – 12.07.2004 – Повна підтримка CF62. Повна (крім файлів) підтримка x65.
<li>v3.45 – 06.07.2004 – Підтримка 16-бітових картинок. Вікно Картинки і Дамп для x65. Пофіксено деякі баги.
<li>v3.40 – 06.07.2004 – Підтримка CX65 (поки що лише ленгпак).
<li>v3.30 – 01.07.2004 – Ведення Історії відкритих файлів. Пофіксено баг із зникненням останнього блоку у вікні Дамп. Запуск з аргументом 166 – старт лише калькулятора.
<li>v3.20 – 25.06.2004 – Змінено формат даних у Пошуку. Збереження списку Дамп. Коректне розпаковування збільшеного флексу.
<li>v3.10 – 03.06.2004 – Додано Пошук. Додано описи блоків у функції Дамп. Коректніше розпаковування флексу.
<li>v2.72 – 02.06.2004 – Підправлено чеську мову інтерфейсу.
<li>v2.71 – 01.06.2004 – Додано стандартний патч «DisableAircraftCheck». Додано чеську мову інтерфейсу.
<li>v2.70 – 19.05.2004 – Коректна робота з ленгпаками без англійської мови. Створення стандартних патчів.
<li>v2.61 – 07.05.2004 – Виправлено глюк при розпаковуванні ленгпаку x60.
<li>v2.60 – 06.05.2004 – Додано ini-файл. Можливість пошуку стандартних функцій за неповними сигнатурами. Можливість вибору режиму інтеграції – WinHex або HexWorkshop. Пошук повідомлень у ленгпаці за номером. Пошук зображень за номером. Коректне визначення початкового номеру текстів поза ленгпаком.
<li>v2.50 – 30.04.2004 – Додано пошук стандартних функцій прошивки.
<li>v2.45 – 30.04.2004 – Додано португальську і грецьку_англійскою мови інтерфейсу. C56 обробляється так само, як і C55.
<li>v2.44 – 22.04.2004 – Додано документацію до програми хорватською мовою. Підправлено хорватську мову інтерфейсу.
<li>v2.43 – 20.04.2004 – Вирішено деякі проблеми з російським інтерфейсом.
<li>v2.42 – 20.04.2004 – Вирішено деякі проблеми з багатомовним інтерфейсом.
<li>v2.40 – 19.04.2004 – Німецька мова інтерфейсу. Коректна робота з файлами SL55.
<li>v2.38 – 08.04.2004 – Французька мова інтерфейсу.
<li>v2.37 – 05.04.2004 – Італійська мова інтерфейсу.
<li>v2.35 – 01.04.2004 – Можливість розтягування вікна програми по вертикалі. Іспанська мова інтерфейсу. Англійська документація.
<li>v2.32 – 19.03.2004 – Хорватська мова інтерфейсу. Підтримка декількох дисків у файл-експлорері для SL55 (2), C60 (2), MC60 (3). Можливість редагування текстів, жорстко зашитих у прошивку.
<li>v2.30 – 18.03.2004 – Китайська мова інтерфейсу. Вибіркове редагування ленгпаку.
<li>v2.23 – 16.03.2004 – Адресна книга оформлена як окремий список. Коректне відображення «Меню», якщо у ленгпаці вибрано «Усі мови».
<li>v2.20 – 12.03.2004 – Перегляд файлів Адресної книги (5F0x.adr) у меню «Інструменти».
<li>v2.12 – 10.03.2004 – Істотно перероблено файл-експлорер – підтримка всієї 55-ї серії. Відображення файлових атрибутів. Функція «Властивості файлу». Підтримка багатодискового флексу (лише М55).
<li>v2.10 – 05.03.2004 – Коректна робота з китайськими ленгпаками. Коректне встановлення фону зображень при їх збереженні. Флекс-меморі експлорер (лише S55).
<li>v1.62 – 24.02.2004 – Підправлено алгоритм розпаковування ленгпаку. Додано польську мову інтерфейсу.
<li>v1.60 – 20.02.2004 – Підтримка C60. Підтримка стислих кольорових зображень. Коректна робота з ФФ без Т9 (x35, C60). Підсумковий рядок (**) у вікні «Дамп». Адреса EIT-таблиці у вікні «EEPROM». Виправлено пару дрібних багів.
<li>v1.55 – 18.02.2004 – Виправлено алгоритм формування меню. Виправлено баг з атрибутом файлу. Функція «Відкрити опис» у зображеннях і мелодіях. Підтримка поліфонії типу 06 (wav). Список «Дамп» – графічне відображення ФФ.
<li>v1.51 – 17.02.2004 – Показ точного і повного розміру Т9 і ленгпаку. Коректна робота з S45i. У рядку стану – інформація про те, чи був ФФ змінений. Коректна поведінка вікна «Патч». Нормальна робота на моніторі 800*600. Підправлено Calc166. Повнофункціональне завантаження вбудованих мелодій.
<li>v1.42 – 13.02.2004 – Підтримка декількох PIT-таблиць (лише M55?). Напівавтономна робота Calc166.
<li>v1.40 – 12.02.2004 – Коректна робота з 6-метровими ФФ. Коректна робота з довгими іменами файлів. Багатомовна підтримка. Доступні мови   – англійська й російська.
<li>v1.30 – 09.02.2004 – Коректна робота з A52. Впорядковано інтерфейс. Детальна інформація для блоку 67 «Параметри акумулятора». Можливість з ФФ зберегти map, log і налаштування акумулятора. Визначення IMEI з фулфлешу.
<li>v1.25 – 04.02.2004 – Відображення у вікні «Інформація» незайнятого простору у ФФ («Порожні блоки»). Показ у вікні «Мовний пакет» текстів, що лежать поза ленгпаком (жорстко зашиті у прошивку).
<li>v1.21 – 02.02.2004 – Коректна робота з A52.
<li>v1.20 – 30.01.2004 – Можливо, вирішено проблему запуску програми під Win98. Підправлено інтеграцію з HexWorkshop.
<li>v1.19 – 29.01.2004 – Підправлено алгоритм розпаковування ленгпаку. Підправлено алгоритм пошуку мелодій. Можливо, вирішено проблему запуску програми під Win98. Підправлено інтеграцію з HexWorkshop.
<li>v1.15 – 27.01.2004 – Виправлено алгоритм розпаковування ленгпаку. Підтримка поліфонії (крім мелодій типу 01). Виправлено алгоритм пошуку еепромів.
<li>v1.11 – 24.01.2004 – У контекстному меню мелодій додано пункти «Копіювати мелодію до буферу» і «Відтворити мелодію з тексту». Тепер мелодіями можна обмінюватися навіть аською. Можливість роботи з повним ФФ (16М). Якщо у системі встановлено HexWorkshop, то інтеграція буде з ним, а не з WinHex. Додано детальну інформацію для блоків 5274–5278 (Колірні схеми). Виправлено алгоритм розпаковування ленгпаку.
<li>v1.10 – 22.01.2004 – Перша прилюдна версія.
<li>18.04.2003 – 4.12.2003 – SiemPROM.
</UL>

<p>О, ледь не забув ;). <b>Саму програму можна завантажити тут: <a href="http://avkiev.kiev.ua/Siemens/Smelter/Smelter.rar">Smelter</a></b>.

<p>Обговорити програму можна на <a href="http://forum.siemens-club.org/viewtopic.php?TopicID=30168">форумі</a> (рос. мовою).<BR>
Якщо бажаєте бути в курсі всіх оновлень програми – раджу зайти за вищезазначеним посиланням і підписатися на отримання повідомлень.

<p>Інші мої Siemens-проекти:<BR>
- <a href="http://avkiev.kiev.ua/Siemens/LayoutMe/LayoutMe.htm">LayoutMe - редактор розкладок клавіатури.</a><BR>
- <a href="http://avkiev.kiev.ua/Siemens/FarDES/FarDES.htm">FarDES - модуль для Far Manager, аналог DES.</a>

<p>Ви можете подякувати автору, переславши деяку суму грошей по системі <a href="http://webmoney.ru/">WebMoney</a> на гаманець Z464767006197

<p>Пишіть листи: <a href="mailto:avkiev@ukr.net">avkiev@ukr.net</a>

<p>ICQ: 226072

<p>Щасти!
